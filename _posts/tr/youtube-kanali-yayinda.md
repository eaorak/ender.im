---
title: 'Youtube Kanalı Yayında!'
excerpt: 'Blog ile ilgili olarak bir süredir aklımda olan bir projeyi sizlerle paylaşmaktan dolayı mutluluk duyuyorum:

Aklımda Deli Sorular Youtube kanalı artık yayında.'
date: '2018-02-01'
coverImage: 'assets/images/pexels-photo-733853.jpeg'
author:
  name: Ender
  picture: "/assets/blog/authors/ender.jpg"
ogImage:
  url: 'assets/images/pexels-photo-733853.jpeg'
---

Blog ile ilgili olarak bir süredir aklımda olan bir projeyi sizlerle paylaşmaktan dolayı mutluluk duyuyorum:

Aklımda Deli Sorular [Youtube kanalı](https://www.youtube.com/channel/UCq3wx4QmzkQP-hJRo5LOE6Q) artık yayında.

İlk konu olarak **Eckhart Tolle**'nin muhteşem eseri ve gönül rahatlığı ile ömrüm boyunca okuduğum en önemli kitap olarak adlandırabileceğim **"Şimdi'nin Gücü"**nü inceleyeceğimiz bir okumalar listesi ile başlangıç yaptık. Temelde bu eseri incelemeye devam etmekle birlikte zaman zaman farklı konularda da videolar yayınlamayı planlıyorum. Değerli yorumlarınızı bekliyorum.

Yeri gelmişken, "**Şimdi'nin Gücü**" kitabından çok kısaca bahsetmeyi yerinde buluyorum.

[Bir önceki yazı](http://www.aklimdadelisorular.org/simdi-yeni-seyler-soylemek-lazim/)da bahsettiğim kavrayışa ve dinginliğe ulaşmamda temel kaynak olan bu kitabın hayatımda çok önemli bir yeri var. Eserin hayata dair en temel hakikatleri inanılmaz derecede basit bir şekilde anlatması, bana sanki kendim yazmışcasına tanıdık, anlamlı ve aydınlatıcı gelen ifadelerin herkes için aynı derecede aydınlatıcı olmamasının benim için büyük ölçüde şaşırtıcı bir durum olduğunu itiraf etmeliyim.

Zira çevremde bu kitabı önerdiğim, hediye ettiğim, belli bölümlerini paylaştığım gerek Türk, gerekse de yabancı insanlardan çok azından bu konuda olumlu geri bildirimler aldım. Esasında bu tecrübe de bu durumun sebebi ile ilgili olarak farklı kavrayışlara ulaşmama sebep oldu. Bu da kanalda ve blogda paylaşmak istediğim konular arasında.

Bu durumu bir ölçü de olsa değiştirmek, bu çok değerli eserin ve bilgeliğin daha geniş kitlelere yayılmasını sağlamak amacı ile ilk olarak bir okumalar serisi yapmayı uygun gördüm. Bu serinin, hepimizin hakikate dair kavrayışının artmasına vesile olmasını diliyorum. [Bekleniyorsunuz](https://www.youtube.com/channel/UCq3wx4QmzkQP-hJRo5LOE6Q).

Sevgi ile.
