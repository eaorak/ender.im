---
title: "Neyi Arıyorsan O'sun"
excerpt: 'Bugün sabah bir süredir bakımsız kalan bahçeyi süpürürken, kurumuş yapraklar arasında demir bir cisim dikkatimi çekti, onu bir küpeye benzettim bir an. Yakın zamanda aldığım ve evde aradığım küpemi bulamadığım için olsa gerek, baktığım yerlerde küpe görmeyi arzu ediyordum sanırım içten içe. Sonra farkettim ki bir demir halkaymış yalnızca.

Sonra düşündüm ki, insanın hakikat arayışı da böyledir.'
date: "2020-09-09"
coverImage: "assets/images/chen-yichun-Fd9784c2F2Y-unsplash.jpg.webp"
author:
  name: Ender
  picture: "assets/blog/authors/ender.jpg.webp"
ogImage:
  url: "assets/images/chen-yichun-Fd9784c2F2Y-unsplash.jpg.webp"
---

Bugün sabah bir süredir bakımsız kalan bahçeyi süpürürken, kurumuş yapraklar arasında demir bir cisim dikkatimi çekti, onu bir küpeye benzettim bir an. Yakın zamanda aldığım ve evde aradığım küpemi bulamadığım için olsa gerek, baktığım yerlerde küpe görmeyi arzu ediyordum sanırım içten içe. Sonra farkettim ki bir demir halkaymış yalnızca.

Sonra düşündüm ki, insanın hakikat arayışı da böyledir.

İnsan her neyi arıyorsa, nereye baksa onu görmeye meyillidir. Dolayısı ile hakikat arayışında olan, Hakk'ı arayan insanlar da nereye baksa dostu görmek ister, ve de işin güzeli onu görürler de. Zira maddi arayışlardan farklı olarak, Hakk her yerdedir, varlıktan ayrı değildir. Hakk'ı nerede ararsan orada bulursun; en umulmadık anlarda, mekanlarda, en zor zamanlarda dahi kalbi manaya açık olanlar için hakkı görmek, sevgilinin bıraktığı izleri farketmek mümkündür..

Mevlana'nın şu sözleri bu hakikati ne de güzel ifade ediyor:

> Can konağını aramadaysan, cansın;  
> Bir lokma ekmek arıyorsan ekmeksin,  
> Bir damla su arıyorsan susun,  
> Zulmün peşindeysen zalimsin,  
> Aşkı arıyorsan aşıksın,  
> Gönlün neye kapılmışsa O’sun sen.  
> Şu nükteyi biliyorsan, işi biliyorsun demektir:  
> Neyi arıyorsan O’sun sen."
